## Μικροελεγκτής Micro:bit  

Με τον μικροελεγκτή Micro:bit τα παιδιά μαθαίνουν να κατασκευάζουν αυτοματισμούς και σύνθετες ρομποτικές διατάξεις, 
συνδιάζοντας διάφορα περιφερειακά όπως αισθητήρες και κινητήρες. Πρόκειται για μια νέα εκπαιδευτική πλατφόρμα με πολλές 
δυνατότητες, όπου τα παιδιά μαθαίνουν εύκολα και ευχάριστα τις πρακτικές εφαρμογές των επιστημών που διδάσκονται στο 
σχολείο, όπως τις βασικές αρχές της φυσικής που αναφέρονται στα φυσικά μεγέθη που σχετίζονται με τις κατασκευές τους, 
τις βασικές αρχές των μαθηματικών και της στατιστικής, την επεξεργασία και αξιοποίηση των μετρήσεων. 

Όλες αυτές οι κατασκευές συνδιάζονται με κατάλληλα περιβάλλοντα προγραμματισμού, μέσω εργαλείων που ομοιάζουν με διαγράμματα
ροής. Τα παιδιά μπορούν να ενσωματώσουν στις κατασκευές τους και απλά καθημερινά αντικείμενα, μιας και οι διεπαφές που μπορούν
να χρησιμοποιηθούν δεν είναι συγκεκριμένες, αλλά μπορούν να προσαρμοστούν στις ανάγκες τις κάθε κατασκευής.  

Με τις κατασκευές αυτές βρίσκουν εφαρμογές των απλών μηχανών (γρανάζια, τροχαλίες, μοχλοί) στην καθημερινότητά τους, 
αναζητώντας λύσεις σε συγκεκριμένα προβλήματα, σκεπτόμενοι μηχανικοί. Η βιωματική μάθηση προσφέρει, με διασκεδαστικό και 
παιγνιώδη τρόπο, γνώσεις εύκολα αντιληπτές και δίνει στα παιδιά την δυνατότητα να προσεγγίσουν και να αγαπήσουν τις θετικές 
επιστήμες και να εξερευνήσουν την κλίση τους σε αυτές.

Τα παιδιά που ασχολούνται με τον προγραμματισμό, μαθαίνουν να σκέφτονται αλγοριθμικά και εξασκούνται στην λογική των πολλών 
δυνατών λύσεων ενός προβλήματος, χωρίς τον φόβο της αποτυχίας. Γίνονται πιο δημιουργικά και εφαρμόζουν τις γνώσεις τους σε 
προβλήματα του πραγματικού κόσμου, ενισχύοντας την αυτοπεποίθησή τους.

Με τις κατασκευές που βασίζονται στο Micro:bit ξεκινούν να παρατηρούν, να αναρωτιούνται, να φαντάζονται και να δημιουργούν 
έξυπνες διεπαφές, οι οποίες είναι φιλικές προς τον χρήστη, και αρκετές φορές ενσωματομένες στο περιβάλλον του. Με άλλα λόγια, απλά 
συστήματα βασιμένα στις αρχές του διάχυτου υπολογισμού.
